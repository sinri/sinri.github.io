---
layout: post
author: sinri
title: "悼亡虎文"
date: 2017-01-30
excerpt: "for died tiger"
---

# 悼亡虎文

甬之獸苑，今一人経行獸道，為虎所食，而虎竟死之。嗟乎，生而為虎，徒存獸王之虛名，深陷囹圄，每日苟食嗟來。唯界限之中可舒身，其外作人類禁止之標示。鬻自尊以為看物，得瓦全消磨殘生。哀哉，上主所造萬象生靈，限於區區人類之手。行虎之道而遭人之害，人類之邪惡，天地可鑒。

故撒瑪利亞之王曰亞哈謝，墜樓櫺致疾，竟遣使往詢以革倫神巴力西卜，慾知病得愈否，然上主責之，乃不得下牀而死之。律法有言，樓頂必以欄杆，以備人墜。既為君王，何故以身越之。既背律遭禍，何故不問上主。可憐夜半虛前席，不問真神問假神。可歎既知真神之怒，尚且不存謙遜，乃至兩隊兵士，百人之眾，作天火之柴。至終見先知而無改悔，終死之。

兩人皆自己作惡，而死於己過焉。今日所亡之虎，實為可悲之物。今人不可言不知焉，上主之大能現於穹蒼萬有之間，六合之中處處手跡也哉。受命眾徒皆口耳相傳，言行以教，然信者寥寥。眾人知天命，聞訓誡，見福音而以為不過爾爾，實不知其然亦不知其所以然，終如入虎山之人，墜樓櫺之君焉。

虎山之虎，其守虎道，蒙冤而死。今有多人，持守己義，為世不容。故亞哈之羨耶斯列人拿伯之葡萄園也，其入虎園之人焉。拿伯曰，願耶和華禁我，以我祖之遺業給爾。竟死之。然亞哈得入其園囿，其報應亦來焉。先知往而言之云，耶和華云，汝旣殺人，又據其業乎，又告之曰，耶和華云，犬於何處舐拿伯之血，亦必於彼舐爾之血。今侵虎園，雖救出亦亡。犯上主者，其何助之有。

嗚呼，徒作此文，以慰亡虎在地之魂，以及為義而受逼迫者之靈。